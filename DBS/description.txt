Studio zabívající se vývojem videoher.

Studio zaměstnává různé druhy zaměstnanců: scénáristy, programátory, grafické designery, level designery, voice aktory, testery a další. Jeden zaměstnanec zastává právě jednu pracovní pozici. Zaměstnanci mají možnost pracovat na jedné z poboček, které má studio k dispoici. Pokud zaměstnanec nepracuje na pobočce, tak pracuje z domova. Této možnosti může využít pouze v případě, má-li na to povolení. Zaměstnanci poskytují adresu svého bydliště, rodné číslo, jméno a příjmení. U zaměstnanců je evidováno, na jakých hrách pracovali v minulosti a na jakých pracují teď. Zaměstnanec může v jednu chvíli pracovat pouze na jedné hře.

U každé hry je k dispozici seznam podporovaných platforem (PC + operační systém, PlayStation 4, ...), žánr, rozpočet, datum začátku vývoje a datum vydání. Protože studiu jde o kvalitu svých her, soustředí se vždy na vývoj pouze jedné hry. O aktuálně vyvíjené hře se eviduje, jestli je ve fázi testingu, nebo ne.

Dokončené hry je potřeba vydat a distribuovat mezi hráče. Každá hra, má svého vydavatele, který vývoj hry financuje a může do vývoje zasahovat. Vydavatel nemusí být u vývoje hry od začátku. Každá hra má pouze jednoho vydavatele, přičemž každá může mít jiného. Jeden vydavatel může vydat více her. O distribuci se stará buď vydavatel sám, nebo o to požádá externí společnost, která se na distribuci specializuje.

Již dokončené a vydané hry mohou, ale nemusí získat různá ocenění. Ocenění evidujeme pouze tehdy, pokud ho dostala nějaká hra.

Několikrát do roka se také konají různé herní veletrhy, na kterých má studio možnost prezentovat své vydané hry a hry, na kterých zrovna pracuje. Kromě místa konání veletrhy dále uvádí cenu za účast. Zásada studia je, že navštěvuje maximálně 3 veletrhy ročně (bez ohledu na to, jaké hry na nich prezentuje) a za žádný veletrh neutratí více než 300 000 Kč. Konkrétní hra se na konkrétním veletrhu může v průběhu let objevit vícekrát.
